KRW-NUTrend is een applicatie waarin een ruimtelijk beeld wordt gegeven van de toestand, trends, concentraties, afstand tot de norm(doelgat) en normen van nutriënten in Nederland. De applicatie is onderverdeeld in drie verschillende tabbladen (toestand, trends en concentraties) met daarin verschillende informatie voor stikstof, fosfor en DIN voor de jaren 1990 tot en met 2020. In de applicatie gaat het om toetsjaren. Elk toetsjaar maakt gebruik van drie voorafgaande jaren; voor 2020 zijn bijvoorbeeld de jaren 2017 tot en met 2019 gebruikt.

##### Toestand
Per KRW-waterlichaam (conform SGBP 2022-2027) zijn de resultaten van de toestandsbepaling weergegeven in kaarten en grafieken. Bij de kaarten kan worden ingezoomd per stroomgebied en waterbeheerder voor toestand en doelgat. De grafieken zijn beschikbaar voor Nederland, de stroomgebieden en de waterbeheerders. Met behulp van een tijdbalk kunnen de resultaten van de toetsing voor de jaren 1990 tot en met 2020 getoond worden. De oordelen per waterlichaam per jaar worden ook per download aangeboden.

##### Trends
Bij de trends wordt per KRW-monitoringslocatie aangegeven of er een neerwaartse of opwaartse trend aanwezig is op het betreffende meetpunt. De KRW-monitoringslocaties met een trend beschikken ook over een grafiek waarin de meetreeks, trend en trendhelling worden weergegeven.

##### Concentraties
In dit tabblad staat uitgebreidere informatie per KRW-waterlichaam (conform SGBP 2022-2027). In de overzichtskaarten wordt informatie gegeven over het (driejarig-) zomer- of jaargemiddelde. En per waterlichaam wordt inzicht gegeven in de concentraties van de KRW-monitoringslocatie(s) behorende bij het KRW-waterlichaam en de verhouding van geaggregeerde concentraties ten opzichte van de norm.

##### Herkomst data
De gebruikte meetdata zijn tot 2015 voor de regionale wateren afkomstig van het [waterkwaliteitsportaal](https://www.waterkwaliteitsportaal.nl/) en voor de rijkswateren uit DONAR. De individuele meetdata zijn opgewerkt naar Ntot, Ptot en DIN. Vanaf 2015 wordt gebruik gemaakt van de "snapshotbestanden" van de waterbeheerders zelf. Deze bestanden zijn in beheer bij het Informatiehuis Water (IHW) en bevatten zowel de ruwe meetdata als het toetsoordeel.

Meer informatie over het tot stand komen van de gepresenteerde data is terug te vinden in de volgende rapporten:

- [KRW-Toestand- en trendanalyse voor nutriënten](http://publications.deltares.nl/11203728_006.pdf) (van Duijnhoven et al, 2019)
- [Toestand- en trendanalyse voor nutriënten op KRW-meetlocaties](http://publications.deltares.nl/1220098_015.pdf) (van Duijnhoven et al, 2015)

##### Weergave waterlichamen
De waterlichamen worden weergegeven als een puntlocatie. Dit is het geografische middelpunt van het betreffende waterlichaam.
